Льюіс Керрол
"Аліса в країні чудес"
Частина перша, в якій Аліса ледь не провалилася крізь Землю

Аліса сиділа зі старшою сестрою на березі і нудьгувала: робити їй було зовсім нічого, а сидіти без діла, самі знаєте, діло нелегке; раз-другий вона, правда, зазирнула в книгу, яку сестра читала, але там не виявилося ані картинок, ані віршиків. "Кому потрібні книжки без картинок... або хоча віршиків, не розумію!" - думала Аліса.
Із горя вона почала міркувати (правда, зараз це теж було справою не із легких - від спеки її зовсім зморило), що, звичайно, непогано було б сплести вінок із маргариток, але погано те, що тоді потрібно підніматися і йти збирати ті маргаритки, як раптом... Як раптом зовсім поруч з'явився білий кролик з рожевими очами!
Тут, зрозуміло, ще не було нічого незвичайного; Аліса не так і здивувалася, навіть коли почула, що Кролик сказав (а сказав він: "Ай-ай-ай! Я запізнююсь!"). До речі, потім, згадуючи все це, вона вирішила, що трішечки здивуватися було варто, але зараз їй здавалось, що все йде як слід.